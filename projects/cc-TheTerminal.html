<!DOCTYPE html>
<html lang="en">
<head>
    <meta charset="UTF-8">
    <title>The Terminal</title>
    <link rel="stylesheet" href="../css/cc-TheT.css">
    <link rel="stylesheet" href="https://fonts.googleapis.com/css?family=Amatic+SC|Raleway:100,200,300,400,500,600,700,800,900">
</head>
<body>

<div class="navigation">
    <ul>
        <li>Local</li>
        <li>Nation</li>
        <li class="logo">The terminal</li>
        <li>Global</li>
        <li>Donate</li>
    </ul>
</div>

<div class="banner">
    <div id="banner-content">
        <h1>Tylus sąmokslas prieš Nemuną ir kitas Lietuvos upes</h1>
    </div>

</div>

<div class="content">
    <h3>Šiuo metu, kai per televiziją galime stebėti Nacionalinės ekspedicijos
        Nemunu vaizdus ir grožėtis išskirtine Lietuvos gamtine vertybe –
        Nemuno upe ir jos slėniu bei aplinkinėmis istorinėmis vertybėmis – kiti kuria planus,
        kaip sunaikinti šį išskirtinį mūsų visų turtą ir iš to nemenkai pasipelnyti.</h3>
    <span class="byline">Parašė: Romualdas Juknys</span>
    <p>Jau baigiantis Seimo šio pavasario sesijai vos pavyko sustabdyti, o jei tiksliau – iki rudens sesijos atidėti planus pakeisti Vandens įstatymo straipsnį, draudžiantį Nemune ir kitose ekologiniu ir kultūriniu požiūriu vertingose Lietuvos upėse statyti užtvankas. Todėl norėtume informuoti Lietuvos žmones apie planus Nemune žemiau Kauno pastatyti 5 užtvankų kaskadą ir paversti Nemuną susisiekiančių tvenkinių technologiniu koridorium. Priėmus siūlomą Vandens įstatymo pataisą, panašus likimas lauktų ir Neries bei daugelio kitų upių.

        Pirmieji Lietuvos gamtos pertvarkymo planai, numatantys hidroelektrinių kaskadomis užtvindyti Nemuną, Nerį ir daugelį jų intakų, buvo parengti Maskvoje dar 1951 m. Kaip būtų atrodęs Nemunas, įgyvendinus šį planą, matyti iš pridedamo paveikslo. Pagrindinis tokių projektų principas – nepalikti nė metro natūralios upės vagos. Čia pravartu prisiminti, kad net sovietiniais laikais iš viso šio plano buvo įgyvendintas tik vienas fragmentas – Kauno HE ir dėl akivaizdžių ekologinių ir socialinių problemų bei mažo ekonominio efektyvumo tvenkiant lygumų upes, tolesnį šių planų įgyvendinimą pavyko sustabdyti.</p>

        <div class="pull-quote">
            <h2>Būtina atkreipti dėmesį, kad Nemunas dėl itin plataus ir lėkšto jo slėnio tvenkimui yra itin neparanki upė.</h2>
        </div>
    <p>Jei būtų pastatyta visa planuota HE kaskada, tai bendra jų įrengtoji galia būtų 405 MW, o užlietas plotas – 342 kv. km. Tai yra vienam MW galios būtų paskandinti 85 ha ypatinga biologine įvairove ir kraštovaizdžio grožiu bei nemenka ūkine verte pasižyminčių žaliųjų plotų, kuriuose gausu senovinių kultūros vertybių. Palyginimui galima pasakyti kad trijų Dauguvos HE įrengtoji galia – 1500 MW, o bendras užlietas plotas – tik 102 kv.km, tai yra vienam MW paskandinama tik 6,8 ha, tai yra 12,5 kartų mažiau nei tvenkiant Nemuną.</p>

</div>
    <div class="share">
        <a href="#">Pasidalinti</a>
        <a href="#">Komentuoti</a>
    </div>
</body>
</html>